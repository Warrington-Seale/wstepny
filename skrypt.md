Egzamin wstępny
________________
[[toc]]
# Mechanika
## Własności pary sił
Para sił to układ dwóch sił przyłożonych do danego ciała, równych sobie co do wartości i przeciwnie skierowanych, ale zaczepionych w różnych punktach ciała. Siła wypadkowa jest równa zeru.
Moment pary sił równy jest iloczynowi wartości siły i odległości pomiędzy ich liniami działania
$$\tau = \frac{P}{s}$$
* Działanie pary sił na ciało sztywne nie ulegnie zmianie, gdy parę przesuniemy w dowolne położenie w jej płaszczyźnie działania.
* Działanie pary sił na ciało sztywne nie ulegnie zmianie, gdy zmienimy siły pary i jej ramię tak, aby wektor momentu pary został niezmieniony.
* Działanie pary sił na ciało sztywne nie ulegnie zmianie, gdy parę sił przesuniemy na płaszczyznę równoległą do jej płaszczyzny działania.
* Działanie pary sił na ciało sztywne nie ulegnie zmianie, jeżeli moment pary się nie zmieni.

## Przypadki redukcji przestrzennego układu sił
Dowolny układ sił można zredukować do **wektora głównego** i **momentu głównego**
Wartość wektora głównego jest dana jako
$$\vec{W_g}=\sum_i\vec{P_i}$$
Wartość momentu głównego jest dana jako
$$\vec{M_g}=\sum_i\vec{M_i}$$
Przypadki szczególne:

1. $\vec{W_g}\neq0,\quad\vec{M_g}\neq0,\quad\vec{W_g}\parallel\vec{M_g}$ - układ redukuje się do **skrętnika**,
2. $\vec{W_g}\neq0,\quad\vec{M_g}\neq0,\quad\vec{W_g}\perp\vec{M_g}$ - układ redukuje się do **siły odsuniętej od bieguna**,
3. $\vec{W_g}\neq0,\quad\vec{M_g}=0$ - układ redukuje się do **siły**,
4. $\vec{W_g}=0,\quad\vec{M_g}\neq0$ - układ redukuje się do **pary sił**,
5. $\vec{W_g}\neq0,\quad\vec{M_g}\neq0,\quad\vec{W_g}\not\parallel\vec{M_g},\quad\vec{W_g}\not\perp\vec{M_g}$ - układ redukuje się do **skrętnika o osi odsuniętej od bieguna**.

## Warunki równowagi dowolnego układu sił
$$\vec{W_g}=\sum_i\vec{P_i}=0\quad\land\quad\vec{M_g}=\sum_i\vec{M_i}=0$$

## Chwilowy środek obrotu i przyspieszenia
W ruchu płaskim istnieje punkt, którego **prędkość jest równa zero**. Jest to chwilowy środek obrotu.
Z każdego położenia w inne położenie daje się przesunąć przez obrót dokoła punktu leżącego w tej płaszczyźnie, zwanego środkiem obrotu skończonego. W przypadku szczególnym, dla położeń w czasie $t$, oraz $t+dt$, gdzie $dt\to0$, środek obrotu skończonego nazywa się chwilowym środkiem obrotu.
Dla translacji chwilowy środek obrotu leży w nieskończoności. W przypadku toczenia bez poślizgu chwilowy środek obrotu jest w punkcie styku.

W ruchu płaskim istnieje punkt, którego **przyspieszenie równa się zero**. Jest to chwilowy środek przyspieszenia.

## Prędkość i przyspieszenie punktu w ruchu złożonym

* Prędkość punktu względem nieruchomego układu współrzędnych $O_{xyz}$ nazywamy **prędkością bezwzględną** $v_b$.
* Prędkość punktu względem ruchomego układu współrzędnych $O_{\xi\eta\zeta}$ nazywamy **prędkością względną** $v_w$.
* Prędkość układu ruchomego $O_{\xi\eta\zeta}$ względem układu nieruchomego $O_{xyz}$ nazywamy **prędkością unoszenia** $v_u$.

Prędkość **bezwzględna** jest sumą prędkości **względnej** i prędkości **unoszenia**.
$$\vec{v_b}=\vec{v_w}+\vec{v_u}$$

Przyspieszenie **bezwzględne** jest sumą przyspieszenia **względnego**, przyspieszenia **unoszenia** i przyspieszenia **Coriolisa**.
$$\vec{a_b}=\vec{a_w}+\vec{a_u}+\vec{a_c}$$

Przyśpieszenie **Coriolisa** jest podwojonym iloczynem wektorowym prędkości kątowej i prędkości względnej.
$$\vec{a_c}=2\vec{\omega}\times\vec{v_w}$$
$$\vec{a}\times\vec{b}=||\vec{a}||\cdot||\vec{b}||\cdot\sin\theta\cdot\vec{n}$$
